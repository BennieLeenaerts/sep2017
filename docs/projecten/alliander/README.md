# Project Digitale Fabriek

## Projecteigenaren en partners

**HAN Faculteiten Techniek en Economie/ Management** - Projecteigenaar

**Data Computing** - Partner

**Siemens** - Partner

## Projectbeschrijving
De HAN heeft als maatschappelijke opdracht studenten op te leiden tot waardevolle professionals. Een belangrijk kwaliteitscriterium voor het onderwijs dat wordt aangeboden is de mate waarin de eindcompetenties aansluiten bij de behoeftes van de maatschappij - relevantie.

Één relevante trend is de snelheid waarmee technologische innovaties worden gecreëerd. Nieuwe productietechnologieën, digitalisering en de hoge graad van connectiviteit tussen mens, hard- en software bieden ongekende mogelijkheden voor organisaties om de kwaliteit van hun processen en output te optimaliseren.

![Smart Industry](http://www.automation-valley.de/files/2013/02/Smart-Industry-schema.jpg)

Dit begint al bij het ontwerp. Momenteel is de standaard dat er eerst fysieke *proof of concepts* worden ontwikkeld die onder praktijkomstandigheden worden getest. Zo kunnen de eerste ontwerpfouten worden geëlimineerd. Deze fase binnen het R&D-proces legt meestal een groot beslag op de schaarse bedrijfsmiddelen en wordt gekenmerkt door een hoge mate van risico.

Siemens biedt oplossingen waarmee digitale modellen van producten en processen kunnen worden gebouwd (*digital twins*) die in een virtuele omgeving kunnen worden getest. De eerste resultaten van vergelijkende onderzoeken (zie ook casus [Boeing](https://youtu.be/P-qJ6U-ixX0)) tonen aan dat hiermee enorme kwaliteits- en efficientiewinsten kunnen worden behaald.

De HAN wil haar studenten de gelegenheid bieden kennis en ervaring op te laten doen met het Digitale Fabriek paradigma. Hiertoe dient een software-omgeving te worden ingericht inclusief datasets. Bovendien moet worden onderzocht op welke wijze hieromheen onderwijs kan worden ontwikkeld (doelgroepen, integratie met bestaande modules, nieuwe trajecten, etc.)

In de eerste fase (zes weken) kan een verschillenanalyse worden uitgevoerd m.b.t. requirements en de bestaande infrastructuur. Dit onderdeel wordt afgerond met een projectplan (SCRUM). In de tweede fase wordt een proefopstelling voorbereid, die aan het einde van de Minor Smart Industry kan worden gedemonstreerd aan studenten, medewerkers en partners van de HAN.

Het project kan worden uitgevoerd door één of twee teams van ieder twee leden.

## Contactpersonen
+ [Maurice Verheesen](https://www.linkedin.com/in/mauriceverheesen/) - [Data Computing](https://www.datacomputing.nl/) - Projectcoach
+ [Witek ten Hove](https://www.linkedin.com/in/witektenhove/) - Faculteit Economie en Management
+ [Jeroen van Elburg](https://www.linkedin.com/in/jeroen-b-van-elburg-b2552620/) - Faculteit Techniek
+ [Erik Folgering](http://efemco.nl/Home/) - Faculteit Techniek
+ John Holweg - Siemens
+ Piet van Dongen - Siemens
+ Max Truijers - HAN ICT
+ Werner Balduk - HAN ICT
+ Erik van Gijzen - HAN ICT


## Ter inspiratie

+ [Siemens Tecnomatix](https://www.cardsplmsolutions.nl/producten/tecnomatix)
+ [Siemens IT Security](https://www.siemens.com/innovation/en/home/pictures-of-the-future/digitalization-and-software/it-security-dossier.html)
+ [Measuring Augmented Reality Impacts at Boeing](https://youtu.be/P-qJ6U-ixX0)
+ [Smart Industry](https://www.smartindustry.nl/)

